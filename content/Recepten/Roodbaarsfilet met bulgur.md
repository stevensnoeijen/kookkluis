---
tags:
  - hoofdgerecht
  - bulgur
  - vis
created: 2017-09-22T14:09:22+00:00
author: 
url: https://www.hellofresh.nl/recipes/roodbaarsfilet-met-bulgur-en-yoghurtdressing-59c519922c9e860d90771fcc
---
Bereidingstijd: 25 minuten

Recept voor: 2 personen

![[Recepten/Afbeeldingen/Roodbaarsfilet-met-bulgur-en-yoghurtdressing-Met-spinazie,-rode-cherrytomaten-en-munt/Roodbaarsfilet-met-bulgur-en-yoghurtdressing-Met-spinazie,-rode-cherrytomaten-en-munt.jpg|500]]
### Ingredienten

- 1 Ui
- 250 gram Rode cherrytomaten
- 200 gram Spinazie
- 170 gram Bulgur
- 6 bladeren Verse munt
- 4 el Magere yoghurt
- 1 tl Kerriepoeder
- 240 gram Roodbaarsfilet met huid
- 350 ml Groentebouillon
- 1.5 el Olijfolie
- ½ tl Sambal
- naar smaak Peper en zout

### Instructies

1. Bereid de bouillon voor de bulgur. Snipper ondertussen de ui en halveer de rode cherrytomaten. Scheur de spinazie in kleinere stukken.
2. Verhit de helft van de olijfolie in een wok of hapjespan met deksel en fruit de ui met de sambal 2 minuten op middellaag vuur. Voeg vervolgens de bulgur, bouillon en de helft van de cherrytomaten toe en kook, afgedekt, in 10 – 12 minuten op laag vuur droog. Schep regelmatig om en laat zonder deksel uitstomen. Breng op smaak met de peper en zout.
3. Snijd ondertussen de munt in dunne reepjes. Meng in een kom de yoghurt, het kerriepoeder en de helft van de munt. Breng de saus op smaak met peper en zout.
4. Meng de spinazie en de overige cherrytomaten door de bulgur. Dep de roodbaarsfilet droog met keukenpapier.
5. Verhit de overige olijfolie in een koekenpan op middelhoog vuur. Bak de roodbaarsfilet 2 – 3 minuten op het vel. Verlaag het vuur, keer de roodbaarsfilet om en bak nog 1 – 2 minuten op de andere kant. Breng op smaak met peper en zout.
6. Verdeel de bulgur over de borden, serveer met de roodbaarsfilet en schenk de yoghurtsaus erover. Garneer met de overige munt.

-----

## Aantekeningen
