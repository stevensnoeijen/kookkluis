---
author: Wim van Gerwen
tags: receptenboek-bakker-meelmuts
---
Zoals eerder vermeld, heeft een hoge begintemperatuur vele voordelen:
* Door de hitte wordt snel waterdamp gevormd en de deegstukken trekken mooi op in de oven.
* De enzymatische activiteit wordt snel stilgelegd. (Koolzuurgasontwikkeling en afbraak van suikers)
* Vorming van een maximum aan smaakstoffen in de korst.

## Stomen

Heeft als voordeel dat een dampfilm zich afzet op de koude deegstukken. Hierdoor ontstaat een vrij plastische deeghuid die zorgt voor een geleidelijke en regelmatige ovenrijs in de beginfase van het bakken.
Tegelijkertijd ontstaat een glanzende, mooi gekleurde, dunne en krokante korst.

## Zonder Stoom

Krijgt men een wildere overwerking en wordt de korst wat dikker en krijgt een doffe kleur.
Bij het afbakken worden de aromastoffen van de korst gevormd. Na het afbakken krimpt de kruim door afkoeling, er ontstaat a.h.w. onderdruk en het aroma van de korst dringt nog meer naar binnen en het brood krijgt zo zijn lekkere smaak en geur.
Daarom is het van belang om in een pittige oven het brood te bakken, voor de smaak, aroma en kauweenschappen.

## Stomen in de Oven Thuis

Zorg dat de oven op een hoge temperatuur is. Leg het gerezen brood in de oven en gooi meteen enkele ijsblokjes in de oven, door de hitte krijg je 'n schrikreactie en wordt er stoom gevormd.

## Gaar

Als het zetmeel is verstijfseld, het eiwit gestold en het vrije water is verdampt, dan is het brood pas gaar. Het moet als je er met de nagels op tikt klinken en de korst moet op dat moment als het uit de oven komt hard zijn.
Bij stokbrood, harde broodjes, croissants, Duitse en andere vloerbroden, zuurdesem en tal van andere broodsoorten wordt altijd stoom toegevoegd om een mooiere overwerking te krijgen.

> *Zorg dat het brood naar de oven smaakt, en niet naar de moede (deegtrog)*