---
author: Wim van Gerwen
tags:
  - brood
  - lunch
  - receptenboek-bakker-meelmuts
---
Een typisch streekproduct dat bij de Brabantse koffietafel niet mag ontbreken. Oorspronkelijk werd er reuzel in het deeg gebruikt, maar margarine voldoet ook heel goed.

## Ingrediënten Deeg

| Ingrediënt              | 35 stuks | 10 stuks                     |
| ----------------------- | -------- | ---------------------------- |
| Patentbloem             | 1 kg     | 280 gr.                      |
| Verse gist              | 30 gr.   | 8 gr. (of 2.5 gr droge gist) |
| Zout                    | 20 gr.   | 5.5 gr.                      |
| Margarine               | 80 gr.   | 22 gr.                       |
| Basterdsuiker           | 10 gr.   | 2.5 gr.                      |
| Melk                    | 500 ml.  | 140 ml.                      |
| Vulling (vega of vlees) | 1.8 kg   | 500 gr.                      |

## Ingrediënten vlees-vulling

* 500 gr. Gehakt (varken)
* 1 tl Zout
* 1/2 tl Peper
* 1/2 tl Nootmuskaat
* 1/2 el Mosterd
* 1 Ei
* 2 el Paneermeel
* optioneel melk

## Ingrediënten vega-vulling

- 500 gr. vegetarisch gehakt
- 2 a 3 el kruidenmix naar smaak (ev. zelfde als uit de vlees-vulling)
- 1 Ei
- 2 el paneermeel
- optioneel melk

## Werkwijze Deeg:

1.  Van de grondstoffen op de gebruikelijke wijze een goed glad en soepel deeg kneden. Mag wat steviger zijn dan gewoonlijk, is dan beter te verwerken.
2.  Omdat de bewerkingstijd langer is dan bij gewoon brood, moet je voor 'n lagere deegtemperatuur van ca. 24 °C zorgen.
3.  Als het deeg warmer is dan 24° dan gaat de koolzuurgasontwikkeling te snel en verbruikt daardoor te veel suikers.
4.  Het product krijgt een grove structuur en de korst een doodse kleuring na het bakken. Het wordt erg vlug oudbakken en niet meer smakelijk te eten.
5.  Deeg wegleggen op een warme plaats, (achter het venster in de zon, niet rechtstreeks op de verwarming) en afdekken met plastic.
6.  Na 30 minuten verdelen in 10 of 35 stuks (ieder is ongeveer 45 gram) en met de hand bolletjes maken.
7.  Stand er in brengen, dat is de bedoeling van het opbollen.
8.  Weer toedekken met plastic en even later bolletjes uitrollen en het gehakt er in vouwen zoals bekend.
9.  Vulling: 30 gram extra gekruid gehakt per broodje. *Zie werkwijze vulling.*
10. Ruimend is minder en bakt daardoor droger en minder mals.
11. De naad goed dichtknijpen anders bakt het daar open, en zorg vooral dat de naad goed onder ligt op de bakplaat. Strijken met losgeklopt heel ei.
12. Na een rijs van 30 à 40 minuten afbakken in een pittige oven van 230gr.C.
13. Baktijd circa 17 minuten.
14. Deze tijd is nodig om het gehakt goed gaar te krijgen. Bij te felle kleuring de temperatuur van de oven naar beneden bijstellen. (Uitproberen om de oven en de bakaard te leren kennen)

## Werkwijze Vulling:

1.  Meng het gehakt met het zout, peper, nootmuskaat en mosterd.
2.  Voeg het ei toe en meng goed door.
3.  Voeg paneer toe om het mengsel wat steviger te maken. Gebruik eventueel wat melk om het gehakt smeuïger te maken als het te droog is.
4.  Verdeel het gehakt in porties van ongeveer 50 gram per broodje.
5.  Rol of druk elke portie gehakt plat tot een ovale vorm.
6.  Leg het gehakt op het uitgerolde deeg en vouw het deeg eromheen, zorg ervoor dat de naad goed gesloten is en aan de onderkant ligt.
7.  Bestrijk de bovenkant van de worstenbroodjes met losgeklopt ei.

> *D'n Bakker die nept (knijpt) en de mulder die schept*