---
author: Wim van Gerwen
tags: receptenboek-bakker-meelmuts
---
Een belangrijk aspect van de broodbereiding is het kneden, vooral de glutenontwikkeling. Tarwe bestaat, grofweg, uit: zetmeel, eiwitten, water, cellulose en mineralen.

Door de aanwezigheid van bepaalde soorten eiwit kan tarwe, onder opname van water en het strekken en vouwen (kneden) gluten vormen. Hieraan ontleent het deeg zijn samenhang en elasticiteit. Dit is karakteristiek voor de tarwe en het is daarom zo bijzonder onder de granen.

Het gebruik van voldoende water is belangrijk om juist die elastische gluten te vormen. Door toevoeging van water, zout en gist heb je de mogelijkheid een luchtig en smakelijk brood te bakken. Het klinkt raar maar gebruik koud water recht uit de kraan zodat de deegtemperatuur niet te hoog wordt. Maximaal 25 gr.C. Te warme deeg wordt vlug en na het bakken droogt het vlug uit.

Als je bovengenoemde grondstoffen mengt en je begint met het kneden, d.w.z. strekken en vouwen van het deeg, bemerk je dat er steeds meer samenhang komt en het deeg elastischer en taaier wordt.
De verklaring voor dit verschijnsel is, dat de eiwitten water opnemen en zich gaan ontvouwen tijdens het kneden. Ze gaan a.h.w. strengen vormen die zich steeds fijner verdelen en die het skelet vormt voor het deeg.
Zorg dat het geen homp klei is, maar deeg!
Als voldoende gekneed is: controleer door een dun vliesje te trekken.
(Voorzichtig en met gevoel)
Het is van groot belang dat je voldoende water gebruikt, zodat het deeg fijn kan uitrijzen. d.w.z. het gevormde gluten maximaal kan uitrekken.

Wat een ontdekking moet het geweest zijn, dat eerste gerezen brood, na af de gekookte graanbrij en platte ongedesemde broden. Dit vond waarschijnlijk zo'n 6000 jaar geleden plaats aan de hofbakkerij van de Egyptische farao, in het land van hogepriesters en chemisten, die bij andere culturen in hoog aanzien stonden en waarvan men beweerde dat die de dingen altijd anders deden dan andere volkeren. Deze scherpzinnige en nieuwsgierige onderzoekers, die experimenteerden op tal van terreinen, komt de eer toe van de ontwikkeling van het gerezen brood.

Waarschijnlijk is op een gegeven moment oud deeg bij het verse geraakt en begon het te blazen en te bubbelen. Nieuwsgierig geworden heeft men het toch gebakken en zie daar, het wonder.

Heelrijk (luchtig voor die tijd) en aromatisch brood; in niets te vergelijken met het voorgaande. Van daar uit is het de zegetocht begonnen over de wereld; eerst naar Griekenland en toen naar ItaliÃ«. De Romeinen met hun hoog technisch vernuft werden
"De Amerikanen van de Oudheid genoemd" die hebben de kunst van het broodbakken verder ontwikkeld en verfijnd.

> *Brood is het symbool voor: natuur, leven en cultuur*