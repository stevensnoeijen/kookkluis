---
author: Wim van Gerwen
tags:
  - taart
  - receptenboek-bakker-meelmuts
---
Deze vlaai is betrekkelijk eenvoudig te maken en door de combinatie van zachte roomvulling en krokante boterkruimels een delicatesse.

## Ingrediënten

* 200 gr. Patentbloem
* 12 gr. Verse gist
* 4 gr. Zout
* 30 gr. Basterdsuiker
* 50 gr. Boter of margarine
* 100 gr. Melk

## Werkwijze:

1.  Maak van de ingrediënten een deeg maar kneed het niet te lang, het deeg moet "kort" zijn, dus niet taai en elastisch als bij gewoon brooddeeg.
2.  Het deegje is ook gemakkelijk uit te rollen.
3.  Laat het deeg nu 20 minuten rijzen onder plastic, rustig uitrollen, overal even dik. De vlaaipan insmeren met staolie en fonceren.
4.  Van Custardpoeder een lekkere stevige pudding koken. Zorg dat je bakvaste puddingpoeder neemt, geen saroma of iets dergelijks.

## Ingrediënten Kruimels

* 60 gr. Basterdsuiker
* 90 gr. Boter
* 150 gr. Patentbloem
* Snufje Zout
* 15 gr. Verse citroenrasp

## Werkwijze:

1.  Alle grondstoffen, behalve de bloem en bakpoeder, onder elkaar mengen tot een smeuïg geheel.
2.  Bloem toevoegen en langzaam en voorzichtig met beide handen kruimelen tot de bloem niet meer is te zien.
3.  LET OP: Het moeten kruimels blijven geen brokken!
4.  De bodem van de vlaaipan bestrijken met een dikke laag pudding en daarover heen de kruimels strooien en gelijkmatig verdelen.
5.  Afbakken in een voorverwarmde oven van 230 graden C. Gedurende 20 minuten, afhankelijk van de dikte van de vlaai.

> *Daar zijn de daken met vlaaien bedekt (heerst overvloed)*