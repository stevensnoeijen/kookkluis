---
tags:
  - stoof
  - ovengerecht
  - engels
  - kip
  - hoofdgerecht
created: 
author: 
url: https://brendakookt.nl/recepten/chicken-pie/
---
Bereidingstijd: 30 minuten en 25 minuten oventijd

Recept voor: 4 personen

![[Chicken-Pie.jpg|500]]

### Ingredienten

- 6 plakjes bladerdeeg of een rol bladerdeeg uit het koelvak
- 400 gram kipfilet
- 1 ui
- teentje knoflook
- 150 gram champignons
- 1 winterwortel
- 1 prei
- 1 ui
- theelepel gedroogde tijm
- 1 laurierblad
- 3 eetlepels bloem
- 100 ml gevogelte fond (of 250 ml kippenbouillon)
- 150 ml melk (niet nodig als je kippenbouillon gebruikt)
- olijfolie of boter om in te bakken
-  peper
- ei
### Instructies

1. Snijd de kipfilet in blokjes (niet te fijn) en bak dit in olie of boter even aan. 
2. Snipper de ui en pers het teentje knoflook, voeg dit bij de kip. 
3. Snijd de champignons in kwarten, de prei in halve ringen en de wortel in blokjes en voeg dit ook bij de pan met kipblokjes.
4. Voeg het laurierblad en de tijm erbij en laat de groenten even sudderen (ongeveer 5 minuutjes).
5. Voeg de bloem in de pan en roer dit even door. Als het goed gemengd is voeg je de gevogeltefond en de melk er bij. Roer het door en laat het even garen, tot de saus is ingedikt. Proef en breng eventueel op smaak met peper en extra tijm.
6. Verwarm de oven voor op 200°C. Vet de ramekins of ovenschaal in en bekleed het met bladerdeeg.
7. Verdeel het kipmengsel over de schaaltjes. Bedek de bovenkant met bladerdeeg en zorg er voor dat dit goed vast zit. 
8. Prik een gaatje in het bladerdeeg zodat de stoom kan ontsnappen. Bestrijk het dakje van bladerdeeg met ei en bak dit ongeveer 25 minuten in de oven, tot het goudbruin wordt.

-----

## Aantekeningen
