---
author: Wim van Gerwen
tags: receptenboek-bakker-meelmuts
---

Voor de mensen die belangstelling hebben voor het bakken van een goed stuk brood of andere lekkere dingen.

Volgt hier wat informatie om een en ander wat inzichtelijker te maken.

Er zijn verschillende mogelijke vormen van warmte overdracht in een oven.
Warmtegeleiding vindt plaats tussen twee voorwerpen met een verschillende temperatuur indien ze met elkaar in contact staan.

Zo is er sprake van geleiding tussen warmtebron lucht, vocht en het metaal van een brood-bakblik en deeg.

## Stralingswarmte

Een goed voorbeeld van stralingswarmte is een ouderwetse stenen oven. De stenen accumuleren de hitte (steen is een slechte geleider van warmte) en geven het langzaam af aan het te bakken product. De warmte loopt geleidelijk naar beneden, zodat het brood de gelegenheid krijgt goed gaar te bakken.

In een elektrische oven met chamottesteen bak je het lekkerste brood op de meest duurzame en natuurlijke wijze.

Of een elektrische oven met verwarmingselementen die direct de stralingswarmte bepalen.

## Convectie Warmte

Door luchtstroming kan ook warmte worden overgedragen. Er is een spontane convectie als warme lucht stijgt en koude lucht daalt. In een oven wordt een ventilator gebruikt om de convectie te dwingen.

Dit zijn de z.g. heteluchtovens. Met deze ovens moet men rekening houden dat men op lagere temperaturen de producten afbakt, omdat de verwarming veel directer is,
(lees feller)

## Warmte Overdracht Door Condensatie

Waterdamp of stoom dat in de bakruimte aanwezig is, zorgt voor een zeer snelle vorm van warmte overdracht.

> *Tegen een oven kun je niet gapen (onbegonnen werk)*