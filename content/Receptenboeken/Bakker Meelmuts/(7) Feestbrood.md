---
author: Wim van Gerwen
tags:
  - gebak
  - receptenboek-bakker-meelmuts
---
Of een kramiek zoals zuiderburen het noemen, alleen maken wij het nog luxer. Met een zwaardere vulling van rozijnen en noten.

## Ingrediënten

* 500 gr. Fijne patentbloem
* 50 gr. Verse gist
* 50 gr. Basterdsuiker
* 10 gr. Zout
* 10 gr. Verse citroenrasp*
* 50 gr. Boter of margarine
* 1 Ei
* 250 ml. Melk
* 400 gr. Rozijnen*
* 100 gr. Gemengde noten, cranberry's, gehakte gember, snuifje kaneel en rum

## Werkwijze:

1.  Gebruik koele melk zodat de deegtemperatuur niet te hoog wordt; 24° is optimaal.
2.  Van de patentbloem een kring maken en alle grondstoffen, behalve de boter, in het midden.
3.  Dan de gist oplossen in het water en met de vingers voorzichtig de bloem er bij en als het deeg bijna 'n knol' is, boter doorwerken en verder gaan met kneden tot een soepel en glad deeg is verkregen.
4.  Gebruik voldoende vocht want met deze hoeveelheid vulling wordt het deeg erg vlug en vast en kan het niet mooi uitwerken in de oven.
5.  Deeg klaar... onder plastic 40 minuten en dan voorzichtig verdelen in 2 stukken doorslaan en opmaken, dit in 'n model brengen.
6.  Nu begint de 2e rijs: onder plastic 45 minuten en wordt de kramiek in een voorverwarmde oven van 200 °C. in 25 minuten tijd gaar gebakken.
7.  Zorg voor een rustige bakaard. Door de melk, vette suikers en rozijnen bakt de buitenkant gauw te hard en dit geeft een bittere smaak.

\* Citroenrasp is geraspte citroenschil, geconserveerd met suiker.
De rozijnen, liefst daags van tevoren, wassen in handwarm water: 5 minuten laten staan en in een vergiet omschudden. Dit laat je verder staan zodat de rozijnen winddroog worden. Van binnen zacht en mals, van buiten een droog taai schilletje.

\* De gemengde noten en cranberry's toevoegen nadat de rozijnen zijn gewassen. Kunnen ze ook weken in de vergiet, trekt het vocht uit het deeg.

> *Wie het brood van de sultan eet moet ook met diens zwaard vechten*