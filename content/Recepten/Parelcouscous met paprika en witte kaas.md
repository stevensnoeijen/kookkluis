---
tags:
  - hoofdgerecht
  - vega
created: 2022-02-17T14:34:11+00:00
author: 
url: https://www.hellofresh.nl/recipes/parelcouscous-met-geroosterde-puntpaprika-en-witte-kaas-620e5ce3e3d2ad5a1e2987fd
---
Bereidingstijd: 50 minuten

Recept voor: 2 personen

![[Pasted image 20250330145644.png|500]]
### Ingredienten

- 2 stuk(s) Rode puntpaprika
- 2 stuk(s) Knoflookteen
- 5 gram Verse krulpeterselie
- 100 gram Witte kaas
- 40 gram Gezouten amandelen
- 140 gram Parelcouscous
- 200 gram Gekleurde peenmix
- ⅔ zakje(s) Karwijzaad
- 100 gram Biologische volle yoghurt
- 1 el Zonnebloemolie
- naar smaak Peper en zout
- 200 ml Zoutarme groentebouillon
- ½ el Extra vierge olijfolie
- 2 el Olijfolie
- 1 tl Honing

### Instructies

1. Bereid de bouillon en verwarm de oven voor op 220 graden. Verwijder de zaadlijsten van de puntpaprika en snijd in reepjes. Leg de paprika op een bakplaat met bakpapier. Besprenkel met de zonnebloemolie en bak de paprika 20 - 25 minuten in de oven, of tot de paprika zacht is. Schep halverwege om.Tip: Wist je dat je door de paprika in dit gerecht meer dan de ADH vitamine C binnenkrijgt? Eén rode puntpaprika per persoon levert je zelfs meer dan het dubbele!
2. Pers ondertussen de knoflook of snijd fijn. Snijd de krulpeterselie fijn en verkruimel de witte kaas. Hak de gezouten amandelen grof. Verhit de helft van de olijfolie in een pan met deksel, voeg de parelcouscous toe en roerbak 1 minuut. Voeg de bouillon en 50 ml water per persoon toe (pas op: dit kan spetteren!), zet het vuur laag en kook de parelcouscous, afgedekt, in 13 – 15 minuten droog. Roer daarna de korrels los met een vork en laat zonder deksel uitstomen.Tip: Je ontvangt meer parelcouscous dan je nodig hebt voor dit recept. De overige parelcouscous kun je bijvoorbeeld de volgende dag koken en gebruiken in een lunchsalade of soep.
3. Verhit de overige olijfolie in een wok of hapjespan met deksel en fruit de knoflook 1 minuut op middellaag vuur. Voeg de gekleurde peen en het karwijzaad toe en roerbak 5 minuten op middelhoog vuur. Breng op smaak met peper en zout.
4. Meng ondertussen in een kom de yoghurt, extra vierge olijfolie, honing en peper en zout naar smaak. Voeg de groenten, de helft van de witte kaas, de helft van de paprika, de helft van de peterselie en de helft van de amandelen toe aan de pan met deksel van de parelcouscous en meng goed. Verdeel de parelcouscous over de borden en besprenkel met de dressing. Garneer met de overige witte kaas, paprika, peterselie en amandelen.

-----

## Aantekeningen
