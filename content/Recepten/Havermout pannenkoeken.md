---
tags:
  - eenpansgerecht
  - nederlands
  - pannenkoeken
  - vega
  - lunch
created: 2017-01-05T21:14:30+00:00
author: 
url: https://www.ilovehealth.nl/recepten-2/havermout-pannenkoeken-heerlijk-healthy/
---
Bereidingstijd: 15 minuten

Recept voor: 5 stuks (1 persoon)

### Ingredienten

- 35 gram havermout meel (vermaal je normale havermoutvlokken tot meel)
- 1 banaan
- 1 ei
- 1 tl bakpoeder
- Klein scheutje (plantaardige) melk
- 1 tl kaneel
- Zout
- olie of boter

_Ingrediënten fruitsaus_
- 100 gram diepvries fruit
- 2 el citroensap

_Extra_
- 1 el honing, maple syrup, agave siroop als topping

### Instructies

1. Vermaal de havermout in je keukenmachine tot meel.
2. Voeg de banaan toe en vermaal ook. Vervolgens een losgeklopt ei, het bakpoeder, kaneel en zout en mix opnieuw in de keukenmachine.
3. Voeg melk en/of water toe om het beslag iets vloeibaarder te maken. Let op: het hoeft niet zo dun te zijn als normaal pannenkoekenbeslag.
4. Verhit de olie/boter in een koekenpan en maak 3 kleine pannekoekjes van het beslag in de pan. Bak aan één kant totdat bovenop belletjes ontstaan. Vuur niet te hoog. Draai voorzichtig om met een platte spatel en bak de andere kant.
5. Bak vervolgens al het beslag op deze manier op en stapel de pannenkoekjes op een bordje op.

#### Bereiding fruitsaus

Verwarm het diepvriesfruit in een steelpannetje zachtjes op laag vuur. Voeg wat citroensap toe en roer het fruit voorzichtig tot een soort saus. Laat wel wat fruit heel. Schep dit met een lepel over je stapel havermout pannenkoeken.

-----

## Aantekeningen
