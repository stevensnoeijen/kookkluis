---
author: Wim van Gerwen
tags:
  - gebak
  - receptenboek-bakker-meelmuts
title: (3) Appelcarré's
---
## Recept Bladerdeeg

* 500 gr. Patentbloem
* 450 gr. Boter of margarine
* 250-270 gr. Water (koud)

## Ingrediënten Vulling

* Geschilde appelparten
* Kaneel, roompoeder, of biscuit en cake

## Werkwijze

1.  Korst van bladerdeeg zetten en toeren. Verpakken in plastic en op een koele plaats bewaren en laten rusten.
2.  Korst ruim van tevoren op kamertemperatuur laten komen zodat het soepel wordt.
3.  Uitrollen op 3 mm dikte in een rechthoekige plak.
4.  2 banen snijden: onderplak 13 cm en de bovenplak minstens 16 cm breed.
5.  Onderplak op de vochtige bakplaat leggen en prikken.
6.  Appels in grove stukken hakken, kaneel en koude puddingpoeder onder mengen en in het midden van de plak opbrengen. Zorg dat een brede rand vrij blijft.
7.  Bovenplak van 16 cm insnijden en op de vulling leggen. Als de plak wat te smal is voorzichtig wat breder trekken. De zijranden goed aandrukken, niet beschadigen.
8.  Tweemaal strijken met ei en bakken in een voorverwarmde oven van 210° C gedurende 30 à 40 minuten tot het goudbruin gekleurd is.
9.  Na afkoelen abricoteren en snijden.

In plaats van koude puddingpoeder kun je ook oude cake of biscuits door de appels mengen. Wordt het vocht van de appels beter gebonden en maakt de appels wat zoeter.

> *Waar de bakker staat, kan de brouwer niet wonen (Iemand die veel drinkt zet te weinig)*