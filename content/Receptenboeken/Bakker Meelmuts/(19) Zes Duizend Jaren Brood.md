---
author: Wim van Gerwen
tags: receptenboek-bakker-meelmuts
---
De koopman arbeidt lang en laat - om brood.
De bedelaar gaat van deur tot deur - om brood.
Om brood op zee des schippers zilt gezwoeg,
De wereld rond - ware er brood voor ons genoeg.

Het wild stort argeloos in 't net,
Verlokt door brood. De honger heeft geen wet.
Om brood wordt land en leger afgeslacht.
Om brood delft diep de kompel in de schacht.

Waar mensen zoeken, zoeken zij naar brood.
Waar brood ontbreekt regeert de vijand nood,
Waar brood vertoeft heerst harmonie als loon.
Waar men 't ontbeert, strijdt Vader met de zoon.

Vrouw, kind en tempel, geluk en kalme dood:
Het beste aller dingen is het brood.

> *(uit het Indisch)*