---
tags:
  - taart
  - bakrecept
  - desert
  - vega
created: 
author: 
url: https://www.laurasbakery.nl/omas-appeltaart/
---
Bereidingstijd: 70 minuten

Recept voor: 10 stuks taart

![[Oma's appeltaart.png|500]]

### Ingredienten

_Deeg:_
- 300 gram ongezouten roomboter (kamertemperatuur)
- 150 gram witte basterdsuiker    
- 150 gram kristalsuiker
- 2 eieren
- 1 theelepel vanille-extract
- 400 gram zelfrijzend bakmeel (of bloem met 12g bakpoeder)
- Snufje zout

_Vulling:_
- 1,5 kg stevige, zoetzure appels (bijv. Goudreinetten, Jonagold of Elstar)
- 75 gram fijne kristalsuiker    
- 3 theelepels kaneel    
- 3 eetlepels custardpoeder of maizena en vanillesuiker (aanmaken met een beetje water natuurlijk)    
- evt: 75g rozijnen
- evt: 150g noten

_Extra:_
- 1 ei (geklutst, voor het bestrijken)    
- Paneermeel of extra custardpoeder (voor op de bodem)

### Instructies

1. Verwarm de oven voor op 170°C (boven- en onderwarmte). Vet een springvorm van 24 cm in en bekleed de bodem met bakpapier.
2. Klop de boter, basterdsuiker en kristalsuiker romig. Voeg één voor één de eieren toe en mix goed. Meng het vanille-extract erdoor.
3. Zeef het zelfrijzend bakmeel en een snufje zout boven het botermengsel. Kneed tot een stevig deeg.
4. Schil de appels, verwijder de klokhuizen en snijd ze in plakjes of blokjes. Meng in een grote kom de appels met de suiker, kaneel, custardpoeder (of paneermeel) en eventueel rozijnen en noten .
5. Verdeel 2/3 van het deeg over de bodem en zijkanten van de springvorm. Bestrooi de bodem met een dun laagje paneermeel of custardpoeder.
6. Schep het appelmengsel in de vorm en druk licht aan.
7. Rol het resterende deeg uit en snijd repen voor een raster bovenop de taart. Plaats de deegrepen kruislings over de vulling.
8. Bestrijk het deeg met het geklutste ei.
9. Bak de taart in het midden van de oven in 60-70 minuten goudbruin en gaar.
10. Laat de taart afkoelen in de vorm. Verwijder daarna de springvorm en serveer.


-----

## Aantekeningen

Mogelijk dit recept vervangen met https://chickslovefood.com/recept/ouderwetse-appeltaart-met-noten/