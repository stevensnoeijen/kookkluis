---
author: Wim van Gerwen
tags: receptenboek-bakker-meelmuts
---
Hoe komt het dat deeg rijst?
Omdat er gist in het deeg zit.
Maar, wat is gist en wat doet het dan eigenlijk?

Gistcellen zijn microscopisch kleine zwammen. Het wordt niet gemaakt, maar is alom tegenwoordig in de atmosfeer, in duizenden variëteiten en soorten. Het waas over de druiven, als voorbeeld, zijn ook gistbacteriën.
De gist die we in de bakkerij gebruiken is een z.g. "reincultuur".
Speciaal geselecteerde gisten, gekweekt om die eigenschappen te krijgen, die voor de bakker van belang zijn, dat is vooral koolzuurgasontwikkeling dat zorgt voor een luchtig, geurig en smakelijk brood.
Bij het kweken van een dergelijke reincultuur, in de gist-en spiritusfabriek, wordt ervoor gezorgd dat de omstandigheden waaronder de gistcellen zich vermeerderen zo gunstig mogelijk zijn. Daarvoor is nodig:

* Geschikte temperatuur.
* Voldoende voedsel (vooral glucose of druivensuiker).
* Veel water.
* Voldoende zuurstof en stikstof.

Als dit allemaal optimaal is, vermeerderen de gistcellen zich elke 20 minuten krijgt men een tweedeling. Op dezelfde wijze als in de aanvang der tijden, alleen veel vlugger.

In het deeg voor de broodbereiding komt die gistvermeerdering niet voor omdat er te weinig zuurstof en water aanwezig is (massief).
Belangrijk is de temperatuur van het deeg, 26° C. voldoende water en voedsel dat in opgeloste vorm aanwezig is in het deeg.
De gist voedt zich met de suikers die zich, in opgeloste vorm, in het volkorenmeel of de wittebloem bevinden, waarbij als voornaamste stofwisselingsproducten ontstaan:

Koolzuurgas, alcohol en melkzuur.

Dit koolzuurgas probeert een uitweg door de elastische celwanden van het deeg te zoeken. (Door voldoende water en goed kneden ontstane glutenskelet)
daardoor krijgt het deeg zijn grote volume.

De stofwisselingsproducten zijn belangrijk voor de smaak, kauweigenschaften en verteerbaarheid van het brood. Hoe langer en fijner de rijs, des te smakelijker. Daarom is de deegtemperatuur belangrijk (koud water recht uit de kraan) dat het niet te vlug rijst. De suikers worden dan te vlug verbruikt en het deeg rijst niet meer. Als het midden in de zomer is wellicht het meel/bloem (uit de vriezer halen). Of ijswater gebruiken.

> *We noemen het niet voor niks; Gerezen brood, geprezen brood*