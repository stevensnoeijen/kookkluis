---
author: Wim van Gerwen
tags:
  - ovengerecht
  - hoofdgerecht
  - receptenboek-bakker-meelmuts
---
Dit is een hartige taart met of zonder vlees en kan gemaakt worden met verschillende soorten groenten.

## Ingrediënten (Deeg)

* 200 gr. Patentbloem
* 15 gr. Verse gist
* 5 gr. Basterdsuiker
* 1 Ei
* 60 gr. Margarine
* 50 ml. Melk

## Werkwijze (Deeg)

1.  Eerst een zetsel maken en flink los laten komen, afdekken met plastic.
2.  Een zetsel wordt gemaakt van 1/3 bloem en gist en dat tot een pannekoekenbeslag roeren. Hierdoor krijgt het deeg een fijnere rijs en een zeer korte afbijt.
3.  Na een rijs van 20 minuten de overige grondstoffen toevoegen en kort kneden, door de hoeveelheid boter is het deeg al vlug soepel.
4.  Laten rijzen en uitrollen, zo dun mogelijk, deeg hoeft, als het ware, alleen de vulling bij elkaar te houden.

## Ingrediënten (Vulling)

* 3 Eieren
* 150 gr. Slagroom
* 1 el. Maïzena
* Worcestersaus, peper, snufje zout, [[Italiaanse kruiden]], oregano, of wat u maar lekker vindt.

## Werkwijze (Vulling)

1.  Grof gehakte prei, geraspte selderij, taugé, geraspte wortel, champignons, venkel, gefrituurde uien. Stukjes gebakken ham en gerookt ontbijtspek.
2.  Je kunt met een quiche eindeloos variëren bijvoorbeeld: kip met kerrie, of vegetarische quiche.
3.  Deze vulling losjes in de gefonceerde vlaaipan strooien.
4.  Apparaat aanmaken, eieren en slagroom met maïzena onder elkaar roeren, kruiden e.d. erbij doen en enige tijd laten staan zodat de kruiden goed inwerken.
5.  Geraspte kaas erover strooien. Dit kan oude Goudse, Parmezaanse kaas zijn en dan de apparaat erover gieten. Wat geknipte bieslook erover en na enige rijs afbakken in een pittige oven van 215° C. Baktijd gedurende 20 à 25 minuten, afhankelijk van de dikte van de taart.

> *Is iemand dood, gebakken zijn zijn broden*