---
tags:
  - hawaiians
  - kip
created: 2020-06-08T12:53:08+00:00
author: 
url: https://beaufood.nl/poke-bowl-met-gebakken-kip-en-mango/
---
Bereidingstijd: 30 minuten

Recept voor: 2 personen

![[Recepten/Afbeeldingen/Poké-bowl-met-gebakken-kip-en-mango/Poké-bowl-met-gebakken-kip-en-mango.jpg|500]]



### Ingredienten

- 300 gr kippendij (biologisch)
- 230 gr pandanrijst
- ½  mango
- ½  komkommer
- 1 avocado
- 250 gr edamame boontjes
- 1  lente ui
- ½ tl sriracha saus
- 1 el rijstazijn
- 1 el zwarte sesamzaadjes
- 4 el mayonaise
- 2 el sojasaus

### Instructies

1. Kook de rijst volgens de bereidingswijze in een pan met ruim water. Laat de rijst twee minuten langer koken dan staat aangegeven. Hierdoor wordt hij iets plakkeriger en dat willen we in deze poké bowl.
   Laat deze bij voorkeur ook afkoelen.
2. Snijd de kippendijen in blokjes. Breng de kip op smaak met een snuf zeezout, zwarte peper en sriracha saus. Houd je  van een beetje pit? Voeg dan wat extra sriracha toe. Verhit een scheutje olie in een koekenpan en bak de kip gaar.
3. Snijd ondertussen de mango en komkommer in blokjes, de lente ui in ringetjes en de avocado in plakken.
4. Giet de rijst af en laat hem na stomen. Roer daarna de rijstazijn erdoor. Deze stap kun je eventueel skippen, maar rijstazijn geeft de rijst echt dat sushi-achtige tintje.
5. Zet een klein pannetje met water op. Kook de edamame boontjes 4 tot 5 minuten. Giet ze daarna af en spoel ze na met koud water. Hierdoor blijven ze lekkere knapperig.
6. Maak de sojadressing door de sojasaus door de mayo te mengen.
7. Verdeel nu de rijst over diepe borden of kommen. Verdeel alle ingrediënten erover en sluit af met de gebakken kip. Drizzle de sojadressing over de bowl, strooi er wat zwarte sesamzaadjes over en eet smakelijk!

-----

## Aantekeningen
