---
tags:
  - hoofdgerecht
  - italiaans
  - vega
created: 2023-01-18T10:48:22+00:00
author: 
url: https://www.hellofresh.nl/recipes/risotto-met-geroosterde-cherrytomaten-en-kruidige-venkel-63c7ce76788f6ee4ca33c641
---
Bereidingstijd: 45 minuten

Recept voor: 2 personen

![[Recepten/Afbeeldingen/Risotto-met-geroosterde-cherrytomaten-en-kruidige-venkel-met-witte-kaas,-amandelen-en-peterselie/Risotto-met-geroosterde-cherrytomaten-en-kruidige-venkel-met-witte-kaas,-amandelen-en-peterselie.jpg|500]]

### Ingredienten

- 150 gram Risottorijst
- 1 stuk(s) Venkel
- 1 zakje(s) Afrikaanse kruidenmix
- 1 stuk(s) Ui
- 100 gram Witte kaas
- 1 stuk(s) Knoflookteen
- 250 gram Rode cherrytomaten
- 20 gram Gezouten amandelen
- 1 Tomatenpuree
- 10 gram Verse bladpeterselie
- 1 el roomboter
- 1 stuk(s) Zoutarm groentebouillonblokje
- 2 el Olijfolie
- 1 el Zwarte balsamicoazijn
- naar smaak Peper en zout

### Instructies

1. Verwarm de oven voor op 200 graden. Pers de knoflook of snijd fijn. Snipper de ui fijn. Halveer de venkel, snijd in kwarten en verwijder de harde kern. Snijd de venkel in reepjes. Bereid een bouillon van per persoon: 1/2 bouillonblokje en 350 ml water (zie Tip).
2. Meng in een grote kom de venkel met per persoon: 1/2 el olijfolie, 1 el tomatenpuree en 1 tl Afrikaanse kruiden. Verspreid over een bakplaat met bakpapier en bak 20 - 25 minuten in de voorverwarmde oven. Houd ruimte over voor een ovenschaal.
3. Verhit 1/2 el roomboter per persoon in een pan op middelhoog vuur en fruit de ui en knoflook 1 minuut. Voeg de risottorijst toe en bak al roerend 1 minuut. Voeg 1/3 van de bouillon toe en laat de rijstkorrels de bouillon langzaam opnemen. Roer regelmatig door. Voeg, zodra de bouillon door de risottokorrels is opgenomen, weer 1/3 van de bouillon toe en herhaal dit met de overige bouillon. De risotto is gaar zodra de korrel vanbuiten zacht is en nog een lichte bite heeft vanbinnen. Dit duurt ongeveer 25 - 30 minuten. Voeg eventueel extra water toe om de rijst nog verder te garen.
4. Meng in een ovenschaal de cherrytomaten met per persoon: 1/2 el balsamicoazijn en 1/2 el olijfolie. Breng op smaak met peper en zout en bak 12 - 15 minuten mee in de oven.
5. Hak de amandelen grof. Verkruimel de witte kaas. Snijd de peterselie fijn. Haal de risotto van het vuur en roer de helft van de witte kaas en de helft van de peterselie erdoor. Roer 2/3 van de cherrytomaten en de overige Afrikaanse kruiden door de risotto en breng goed op smaak met peper en zout.
6. Serveer de risotto in diepe borden. Leg de geroosterde venkel en overige cherrytomaten erbovenop. Garneer met de amandelen, overige witte kaas en peterselie.

-----

## Aantekeningen

Witte kaas over? Vul een glazen pot met olijfolie, kruiden en de overige witte-kaasblokjes – in olijfolie blijft witte kaas namelijk langer goed!