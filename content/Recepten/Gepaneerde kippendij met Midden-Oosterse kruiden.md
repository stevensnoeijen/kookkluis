---
tags:
  - hoofdgerecht
  - midden-oosters
created: 2022-01-27T16:13:52+00:00
author: 
url: https://www.hellofresh.nl/recipes/gepaneerde-kippendij-met-midden-oosterse-kruiden-61f2c4c000045f77c8296c3f
---
Bereidingstijd: 40 minuten

Recept voor: 2 personen

![[Pasted image 20250326204055.png|500]]

### Ingredienten

- 360 gram Broccoli
- 1 stuk(s) Wortel
- 150 gram Jasmijnrijst
- 4 stuk(s) Kippendijfilet
- 70 gram Mayonaise
- 30 gram Panko paneermeel
- 5gr [[Midden-Oosterse kruiden]]
- 10 ml Sojasaus
- 5gr [[Japanse gomasio kruiden]]
- 2 el Zonnebloemolie
- 1 tl Honing

### Instructies

1. Verwarm de oven voor op 210 graden. Breng ruim water aan de kook in twee pannen met deksel voor de groenten en de rijst. Snijd de bloem van de broccoli in roosjes en de steel in blokjes. Snijd de wortel in dunne plakken. Kook de broccoli en wortel 4 - 5 minuten. Giet af en laat uitstomen zonder deksel. De groenten hoeven nog niet helemaal gaar te zijn.
2. Kook de rijst 12 - 15 minuten in de andere pan met deksel. Giet daarna als het nodig is af en laat zonder deksel uitstomen.
3. Snijd, terwijl de rijst kookt, de kippendijfilet in reepjes van 2 - 3 cm breed. Leg de reepjes in een kom en meng met 1/2 el mayonaise per persoon. Gebruik niet alle mayonaise, want die heb je later nog nodig. Meng in een diep bord de panko met de Midden-Oosterse kruidenmix. Haal de reepjes kippendij door de panko, zorg dat ze volledig bedekt zijn en leg apart.
4. Verhit de zonnebloemolie in een koekenpan op hoog vuur. Voeg, wanneer de olie goed heet is, de gepaneerde kip toe en bak de kip goudbruin in 1 - 2 minuten per kant. Leg de kip op een bakplaat met bakpapier en bak 10 - 12 minuten in de oven. Bewaar de pan met bakvet voor de volgende stap.
5. Verwarm de koekenpan van de kip opnieuw op middelhoog vuur. Voeg de broccoli en wortel toe en roerbak 4 - 5 minuten. Breng op smaak met peper en zout. Meng ondertussen in een kleine kom de overige mayonaise met per persoon: 1/2 el sojasaus en 1/2 tl honing.
6. Verdeel de rijst, groenten en kip over de borden. Serveer met de sojamayonaise. Garneer de rijst met de gomasio.

-----

## Aantekeningen
