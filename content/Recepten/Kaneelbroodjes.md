---
tags:
  - koekje
  - bakrecept
  - vega
created: 
author: 
url:
---
Bereidingstijd: 2 uur bereiding en 20 minuten baktijd

Recept voor: 9 grote kaneelbroodjes

### Ingredienten

**Voor het deeg:**
- 60 ml warme melk (volle melk of halfvolle melk) (circa 50°C)
- 2 theelepels instant gist of actieve gist (1 zakje van 7 gram)
- 50 gram kristalsuiker
- 1 ei + 1 eidooier (kamertemperatuur)
- 57 gram ongezouten boter, gesmolten
- 400 gram broodmeel (plus extra voor bestuiven)
- 3/4 theelepel zout

**Voor de vulling:**
- 130 gram donkerbruine basterdsuiker    
- 1 1/2 eetlepel gemalen kaneel    
- 57 gram ongezouten boter, zacht

**Voor het roomkaasglazuur:**
- 125 gram roomkaas, zacht
- 38 gram ongezouten boter, zacht    
- 60 gram poedersuiker    
- 1/2 theelepel vanille-extract

### Instructies

1. **Maak het deeg:** Verwarm de melk tot ongeveer 50°C (door het te plaatsen in de magnatron). Doe de warme melk in de kom van een keukenmixer en strooi de gist eroverheen. Voeg suiker, ei, eidooier en gesmolten boter toe. Meng goed door elkaar. Roer vervolgens met een houten lepel de bloem en het zout erdoor totdat een deeg begint te vormen.

2. **Kneed het deeg:** Gebruik de deeghaak van de keukenmixer en kneed het deeg op middelhoge snelheid gedurende 8 minuten. Het deeg moet een samenhangende bal vormen en licht plakkerig zijn. Als het te plakkerig is, voeg dan 2 eetlepels extra bloem toe. Als je geen keukenmixer gebruikt, kun je het deeg met de hand 8-10 minuten kneden op een met bloem bestoven werkblad.
    
3. **Eerste rijs:** Plaats het deeg in een ingevette kom, dek af met plasticfolie en een warme doek. Laat het deeg 1 tot 1,5 uur rijzen, of totdat het in volume verdubbeld is. De rijstijd kan variëren afhankelijk van de temperatuur en luchtvochtigheid in huis.
    
4. **Vorm het deeg:** Leg het gerezen deeg op een met bloem bestoven oppervlak en rol het uit tot een rechthoek van ongeveer 35x23 cm.
    
5. **Vulling aanbrengen:** Bestrijk het deeg gelijkmatig met de zachte boter, laat een rand van 1/2 cm aan de lange zijde vrij. Meng in een aparte kom de bruine suiker met de kaneel en strooi dit mengsel over de boter. Wrijf het lichtjes in het deeg.
    
6. **Oprollen:** Rol het deeg stevig op vanaf de korte kant (23 cm) en plaats de naad naar beneden. Snijd de uiteinden eraf zodat de rol overal even dik is.
    
7. **Snijden:** Snijd de rol met een gekarteld mes of een stuk flossdraad in 9 gelijke stukken.
    
8. **Tweede rijs:** Leg de kaneelbroodjes in een ingevette vierkante bakvorm (23x23 cm) of een ronde taartvorm (23 cm). Dek af met plasticfolie en een warme doek en laat nog eens 30-45 minuten rijzen.
    
9. **Bakken:** Verwarm de oven voor op 180°C. Verwijder de plasticfolie en doek en bak de kaneelbroodjes gedurende 20-25 minuten, totdat de randen licht goudbruin zijn. Haal uit de oven en laat 5-10 minuten afkoelen.
    
10. **Glazuur maken:** Klop in een kom de roomkaas, boter, poedersuiker en vanille-extract tot een glad en luchtig mengsel. Bestrijk de kaneelbroodjes met het glazuur en serveer direct.

-----

## Aantekeningen
