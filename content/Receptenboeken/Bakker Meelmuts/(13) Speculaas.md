---
author: Wim van Gerwen
tags:
  - koekje
  - receptenboek-bakker-meelmuts
---
Dit is een heel fijn recept voor speculaasjes.
Wij gebruiken z.g. Zeeuwsebloem. Dit is wittebloem van Nederlandse bodem, deze bloem heeft niet zo'n krachtige gluten, krijgt daardoor een drijvende bakaard wat nodig is voor de meeste koekjes.
Ook Bruine basterdsuiker verwerken deze is veel aromatischer dan gewone witte basterdsuiker.

## Ingrediënten

* 250 gr. Bruine basterdsuiker
* 250 gr. Boter
* 500 gr. Zeeuwsebloem of zwakke andere bloem
* Snufje Zout
* 40 gr. Speculaaskruiden
* 1 Ei
* 5 gr. Bakpoeder

## Werkwijze

1.  Basterd, boter, zout en ei door elkaar mengen.
2.  Kruiden en bakpoeder door de bloem mengen en alles onder elkaar werken tot het een samenhangend geheel is.
3.  Deeg wegleggen op een koele plaats en een nacht laten rusten.
4.  Bijtijds uit de koeling halen en op temperatuur laten komen. Dan onder elkaar werken zodat het deeg wat taaier wordt en verwerken tot koekjes.
5.  Zorg dat je het deeg niet te lang bewerkt het wordt te warm en daardoor slap en breekt heel vlug.
6.  Afbakken in een voorverwarmde oven van 170°C met een heteluchtoven terugzetten naar 140°C en gedurende 18 tot 20 minuten lekker bros bakken. Tijd is afhankelijk van uitroldikte van de koekjes.

Misschien is het, als het deeg te stevig en onverwerkbaar is, nodig om nog wat melk of karnemelk te gebruiken.
Karnemelk verdient de voorkeur, komt de overwerking van het koekje ten goede.

> *Een geleend brood dat wederkeert (Kwaad dat men nadien moet uitboeten)*