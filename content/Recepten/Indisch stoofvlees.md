---
tags:
  - indisch
  - stoof
  - hoofdgerecht
created: 2022-01-23T06:00:00+00:00
author: 
url: https://www.lekkerensimpel.com/indisch-stoofvlees/
---
Bereidingstijd: 3 uur (sudderen) 15 minuten (bereiding)

Recept voor: 3 personen

![[Recepten/Afbeeldingen/Indisch-stoofvlees/Indisch-stoofvlees.webp|500]]

### Ingredienten

- 500 gr runderriblap
- 250 ml kokosmelk
- 100 ml runderbouillon
- 1  stengel citroengras/sereh
- 1  rode peper
- 2  uien
- 3 tenen knoflook
- 1 cm gember
- 50 ml ketjap manis
- 1 tl koriander
- 1 tl komijn
- olijfolie
- 250 gr rijst

### Instructies

1. Schil de gember en snijd de gember in stukjes. Maak ook de ui en knoflook schoon en snijd in grote stukken.
2. Doe de gember, rode peper, uien, knoflook, citroengras (in stukken), komijn, koriander en een scheut olijfolie in een keukenmachine. Maal dit goed fijn totdat alles helemaal fijngehakt is.
3. Snijd het vlees in stukjes.
4. Verwarm een beetje boter in een braadpan en voeg het kruidenmengsel toe. Bak dit een paar minuten en voeg dan ook het vlees toe.
5. Bak het vlees rondom bruin en voeg dan de bouillon, ketjap en kokosmelk toe. Zet de deksel schuin op de pan en laat dit ongeveer 2,5 tot 3 uur zachtjes pruttelen. Vergeet niet om zo nu en dan te roeren.
6. Als het goed is, is na 2,5-3 uur de saus flink ingedikt. Ondertussen kun je de rijst koken.
7. Serveer het Indisch stoofvlees met rijst en bijvoorbeeld [[Pittige indonesische snijbonen]]
#### Crockpot Express/Slow cooker
1. Je kunt dit gerecht ook in een Crock Pot Express of slow cooker maken. De Crock Pot Express zet je op ‘manual’ en dan de high stand. Zorg ervoor dat het ventiel dicht zit. Na de timer op 35 minuten. Vervolgens kun je de saus nog even laten inkoken met de saute functie. Als je een slow cooker gebruikt zet je de slow cooker 6-8 uur op ‘low’.

-----

## Aantekeningen
